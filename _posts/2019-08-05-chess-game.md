---
layout: post
title: Стадии на шахматната партия
date: 2019-08-05 12:56 +0300
---

---
![blog-image]({{site.baseurl}}/images/blog-6.jpg){:.image-left}

<div class="text-posts">
<p><h3>Шахматната партия има три стадия</h3> - дебют, мителшпил и ендшпил.</p>
<h3>Дебют</h3>
<p>Дебютът е началният стадий на шахматната партия. Той започва от първия ход и завършва с развитието на последната фигура.</p>
<p>В дебюта целите са:</p>
<ul>
	<li>- развитие на фигурите</li>
	<li>- завладяване на центъра</li>
	<li>- поставяне на царя в безопасна позиция</li>
</ul>
<p>Тъй като в началната позиция само конете могат да бъдат развити, всеки дебют включва поне два хода с пешка. За да бъдат и те използвани за дебютните цели, често с пешките се завладява центъра. В дебюта скоростта е от голямо значение и затова се избягва играенето с една и съща фигура или пешка по два пъти, както и играенето на твърде много ходове с пешки.</p>
<h4>Има три вида дебюти:</h4>
<ul>
	<li>- открити - започващи с 1.е4 е5</li>
	<li>- полуоткрити - започващи с 1.е4, но отговор различен от 1... е5</li>
	<li>- закрити - започващи с ход, различен от 1.е4</li>
</ul>
<p>За всеки шахматист е важно да има изграден дебютен репертоар - система от дебюти, които да познава и да отговарят на стила му на игра.</p>
<h3>Мителшпил</h3>
<p>Мителшпилът е средният стадий на шахматната партия. Той започва от развитието на последната фигура и завършва когато всяка от страните остане с най-много общо две леки и тежки фигури.
В различни мителшпилни позиции има различни цели, но основните са:</p>
<ul>
	<li>- подобряване на позицията на фигурите и пешките</li>
	<li>- атакуване на противниковия цар</li>
	<li>- атакуване на слаби противникови пешки</li>
	<li>- защита от противникови атаки</li>
</ul>
<p>Има три вида мителшпилни позиции:</p>
<ul>
	<li>- открити - на много от вертикалите липсват пешки</li>
	<li>- полуоткрити - на някои вертикали липсват пешки</li>
	<li>- закрити - на никои или почти никои от вертикалите не липсват пешки</li>
    </ul>
<h3>Ендшпил</h3>
<p>Ендшпилът е крайният стадий на шахматната партия. Той започва когато всяка от страните остане с най-много общо две леки и тежки фигури. Тъй като материалът и на двете страни е много намалял, царете се включват в битката. Тяхната сила е почти равна на топ. Повечето ендшпили се печелят след произвеждането на пешка.</p>
<p>Ендшпилът носи името на фигурите, които са останали на дъската, например:</p>
<ul>
	<li>- дамски</li>
	<li>- топовен</li>
	<li>- офицерски</li>
	<li>- конски</li>
</ul>
<p>Ако и двете страни намят нито леки, нито тежки фигури, ендшпилът се нарича пешечен.</p>
</div>

<button><a href="{{site.baseurl}}/blog/">Назад</a></button>{:.link}
