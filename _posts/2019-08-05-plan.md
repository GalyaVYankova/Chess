---
layout: post
title: План за игра
date: 2019-08-05 12:57 +0300
---

---
![blog-image]({{site.baseurl}}/images/blog-11.jpg){:.image-left}

<p><b>Планът за игра</b> зависи от оценката на позицията. При наличие на дълготрайно преимущество, то трябва да бъде запазено и към него да се прибавят краткотрайни, а при наличие на краткотрайни - да бъдат превърнати в дълготрайни.</p>
<h3>Размени</h3>
<p>Леки и тежки фигури се стреми да сменя страната, която има материално преимущество. Колкото по-малко фигури има на дъската, толкова по-голямо значение има материалът в повече.</p>
<p>Леки и тежки фигури, особено дамитесе стреми да сменя страната, чийто цар е в опасност.</p> <p>Колкото по-малко фигури има на дъската, толкова по в безопасност са царете.</p>
<p>Леки и тежки фигури се стреми да сменя страната, която има по-малко пространство или по-неактивни фигури. По този начин неутрализира противниковото преимущество.</p>
<p>Пешки се стреми да сменя страната, която в ендшпила е в по-лоша позиция. Пешечната редукция й помага да достигне равенство.</p>
<p>Всички смени трябва да бъдат поне равностойни, за да не се дава преимущество на противника.</p>
<h3>Жертви</h3>
<p>Жертвата е доброволно сдаване на материал. Ако целта на жертвата е постигане на позиционно преимущество, тя е позиционна жертва. Ако след жертвата има форсирана последователност на ходове, които водят до връщането на материала, тя е мнима жертва. Дебюти, които съдържат жертви се наричат гамбити. Съществуват гамбити както с позиционни, така и с мними жертви. Жертвата може да бъде приета или отказана. Ако приемането на пожертвана фигура или пешка води до форсирана загуба, то тя е отровна.</p>
<h3>Център</h3>
<p>Владеенето на центъра е важно, защото осигурява повече пространсвто и по-лесно маневриране на фигурите. Също така помага както при атака, така и при защита. Ако централните пешки могат да се придвижват напред, центърът е подвижен, а ако не могат - блокиран. Ако поне една от централните линии е открита, центърът е открит, а ако не е - е закрит.</p>
<h3>Флангова атака</h3>
<p>Флангова атака е подходяща, когато центърът е блокиран, а ако не е - за страната, която го владее. Както всяка атака, тя трябва да си има обект - противниковият цар, слаби пешки или слаби полета.</p>
<h3>Последователност от ходовете</h3>
<p>Планът, за да бъде изпълнен е необходимо да бъдат изиграни дадено количество ходове. Но тяхната последователност често е от решаващо значение. Погрешна последователност е възможно да позволи на противника предотвратяване на плана.</p>

<button><a href="{{site.baseurl}}/blog/">Назад</a></button>{:.link}
