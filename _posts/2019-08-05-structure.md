---
layout: post
title: Пешечна структура
date: 2019-08-05 12:56 +0300
---

---
![blog-image]({{site.baseurl}}/images/blog-1.jpg){:.image-left}

<p><b>Пешечната структура</b> представлява броят и местоположението на пешките и е от огромно значение за всяка шахматна позиция.</p>
<h3>Пешечен остров</h3>
<p>Пешечен остров представлява група от пешки, при която на съседните вертикали липсват пешки. Счита се, че пешечната структура е по-силна, когато има по-малко пешечни острови.</p>
<h3>Проходна пешка</h3>
<p>Проходна пешка е пешка, пред която няма противникова пешка нито на нейният, нито на съседен вертикал. Проходната пешка се счита за сила в пешечната структура.</p>
<h3>Защитена проходна пешка</h3>
<p>Защитена проходна пешка е проходна пешка, която е пазена от друга пешка. Защитената проходна пешка се счита за сила в пешечната структура.</p>
<h3>Кандидат-проходна пешка</h3>
<p>Кандидат-проходната пешка е пешка, до която на съседен вертикал има друга пешка и пред която на нейният вертикал няма противникова пешка, но на един от съседните има.</p>
<h3>Сдвоени пешки</h3>
<p>Сдвоените пешки са две пешки на един и същ вертикал. Сдвоените пешки се считат за слабост в пешечната структура.</p>
<h3>Изостанала пешка</h3>
<p>Изостаналата пешка е пешка, при която на съседен вертикал няма друга пешка нито на по-заден, нито на нейния вертикал. Изостаналата пешка се счита за слабост в пешечната структура.</p>
<h3>Изолирана пешка</h3>
<p>Изолираната пешка е пешка, до която няма друга пешка на съседен вертикал. Всяка изолирана пешка е пешечен остров. Изолираната пешка може да бъде сила в пешечната структура, владеейки двете полета пред нея, но може да бъде и слабост, атакувана от противника.</p>
<h3>Висящи пешки</h3>
<p>Висящите пешки са две съседни пешки на един хоризонтал, до които няма пешки на съседните вертикали. Висящите пешки са пешечен остров. Висящите пешки могат да бъдат сила в пешечната структура, владеейки четирите полета пред тях, но могат да бъдат и слабост, атакувана от противника.</p>
<h3>Открита линия</h3>
<p>Откритата линия е вертикал, на който няма нито една пешка.</p>
<h3>Полуоткрита линия</h3>
<p>Полуоткритата линия е вертикал, на който има само противникови пешки.</p>
<h3>Жертви</h3>
<p>Понякога могат да се допускат пешечни слабости или дори жертви на пешки, с цел откриване или полуоткриване на линии, особено на фланга, на който се намира противниковият цар.</p>
<h3>Форпост</h3>
<p>Форпост е поле, пазено от пешка, на което няма пешка и пред, което няма противникова пешка на съседен вертикал. Форпостовете са добри полета за атакуващи фигури, особено за коне.</p>

<button><a href="{{site.baseurl}}/blog/">Назад</a></button>{:.link}
