---
layout: post
title: Оценка на позицията
date: 2019-08-05 12:57 +0300
---

---
![blog-image]({{site.baseurl}}/images/blog-7.jpg){:.image-left}

<div class="text-posts">
<p><h3>За да се оцени дадена позиция</h3> се анализират отделните й елементи. Преимуществата са дълготрайни или краткотрайни.</p>
<p>Дълготрайни преимущества са:</p>
<ul>
	<li>- материал</li>
	<li>- безопасност на царя</li>
	<li>- пешечна структура</li>
    </ul>
<p>Краткотрайни преимущества са:</p>
<ul>
	<li>- активност на фигурите</li>
	<li>- наличие на заплахи за тактически комбинации</li>
</ul>
<p>Материалът е единственото измеримо преимущество, но не винаги е най-важното. Преимуществата, които не са материални са позиционни.</p>
<p>Безопасността на царя е от огромно значение, защото дори да не бъде матиран, атака срещу него може да доведе до големи преимущества.</p>
<p>От пешечната структура зависи всеки един от елементите на позицията. Повече или по-малко пешки означават повече или по-малко материал. Слабите пешки са предпоставка за загуба на материал. Произвеждането на пешки е единственият начин за увеличаване на материала, с който дадена страна разполага. Пешките осигуряват безопасността на царя. От тях зависи владеенето на пространство и център. От тяхното разположение зависят откритите и полуоткритите линии, форпостовете и активността на фигурите и дори могат да създадат или предотвратят тактически комбинации.</p>
<p>Активността на фигурите определя коя страна ще атакува и коя ще се отбранява. Атакуващата страна може да придобие преимущество, докато защитаващата се може само да запази такова ако вече го има.</p>
<p>Наличието на заплахи за тактически комбинации е преимущество, защото ако противникът не се предпази от тях, губи материал или дори партията. Но предпазването от тях може да доведе до позиционни проблеми.</p>
<p>По време на партията преимуществото се придобива и губи, както и едно преимущество може да бъде превърнато в друго. Например страната, чийто цар е в опасност може да пожертва материал за неговата безопасност. В оценката на позицията се включва и коя страна и на ход, тъй като това често е решаващо.</p>
<p>Оценката на позицията представлява сбор от дълготрайните и краткотрайните преимущества и се измерва в единици с точност до стотни. Пред полученото число се поставя знак, който я изразява. Ако числото е по-малко от -1,50, знакът е "-+", който означава "черните имат голямо преимущество". Ако числото е между -1,50 и -1,00, знакът е "/+", който означава "черните имат преимущество". Ако числото е между -1,00 и -0,50, знакът е "=+", който означава "черните имат малко преимущество". Ако числото е между -0,50 и 0,50, знакът е "=", който означава "позицията е равна". Ако числото е между 0,50 и 1,00, знакът е "+=", който означава "белите имат малко преимущество". Ако числото е между 1,00 и 1,50, знакът е "+/", който означава "белите имат преимущество". Ако числото е по-голямо от 1,50, знакът е "+-", който означава "белите имат голямо преимущество". Само компютърните програми оценяват позициите с такава точност и дори те не са на едно мнение. За всеки човек правилното оценяване е умение, което се развива с време и практика.</p>
</div>

<button><a href="{{site.baseurl}}/blog/">Назад</a></button>{:.link}

